<div dir="rtl">
# پایگاه هاگینگ‌فیس

[پایگاه هاگینگ‌فیس](https://huggingface.co/) –- وب‌سایت اصلی ما –- پلت‌فرمی مرکزی است که به همه امکان مشارکت، کشف و استفاده از جدیدترین و بهترین مدل‌ها و مجموعه داده‌ها را می‌دهد. این پایگاه، طیف گسترده‌ای از مدل‌ها را در خود جای داده، که بیش از ۱۰ هزار مورد آن‌ها در دسترس عموم قرار دارد. در این فصل بر روی مدل‌ها متمرکز شده و در فصل ۵ نیز نگاهی به مجموعه داده‌ها خواهیم داشت.

مدل‌ها موجود در پایگاه، محدود به ترنسفورمرهای هاگینگ‌فیس یا حتی پردازش زبان طبیعی نیستند. از جمله آنها می‌توان مدل‌هایی از قبیل [Flair](https://github.com/flairNLP/flair) و [AllenNLP](https://github.com/allenai/allennlp) برای پردازش زبان طبیعی، [Asteroid](https://github.com/asteroid-team/asteroid) و [pyannote](https://github.com/pyannote/pyannote-audio) برای پردازش گفتار، و [timm](https://github.com/rwightman/pytorch-image-models) را برای پردازش تصویر نام برد.

هر یک از این مدل‌ها به عنوان مخزنی از Git میزبانی می‌شوند که این امر، امکان نسخه‌بندی و بازتولید را فراهم می‌نماید. به‌اشتراک‌گذاشتن مدل در پایگاه، به معنای باز کردن آن به روی انجمن کاربران و در دسترس قرار دادن آن برای افرادی است که می‌خواهند به راحتی از آن استفاده کنند؛ در نتیجه، ضرورت اینکه افراد مدل را خودشان به تنهایی آموزش دهند، برطرف شده و هم‌رسانی و استفاده از آن تسهیل می‌شود.

علاوه بر این، اشتراک‌گذاری یک مدل بر روی پایگاه، API اجرایی میزبانی‌شده را به طور خودکار برای آن مدل مستقر می‌کند. از این رو، هر کسی در انجمن کاربران خواهد توانست آزادانه آن را مستقیما در صفحه اختصاصی مدل، با ورودی‌های سفارشی خود و ویجت‌های مناسب آزمایش نماید.


خبر خوش اینکه به‌اشتراک‌گذاری و استفاده از هر مدل با دسترسی عمومی در پایگاه، کاملا رایگان است! در صورتی هم که تمایل دارید مدل‌هایی را به صورت خصوصی به اشتراک بگذارید، [طرح‌های پرداختی](https://huggingface.co/pricing) موجود هستند.

ویدئوی زیر نحوه گشت و گذار در پایگاه مدل‌ها را نمایش می‌دهد.

<Youtube id="XvSGPZFEjDY"/>

از آنجاییکه نیاز به ایجاد و مدیریت مخازن در پایگاه هاگینگ‌فیس خواهیم داشت، داشتن حساب کاربری برای دنبال کردن این بخش الزامی است: [حساب کاربری خود را بسازید](https://huggingface.co/join).
</div>